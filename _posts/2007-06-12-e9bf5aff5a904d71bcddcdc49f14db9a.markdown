---
layout: post
title: Długie Rozmowy chcą pozyskać 40 mln zł
joomla_id: 55
joomla_url: e9bf5aff5a904d71bcddcdc49f14db9a
date: 2007-06-12 09:10:33.000000000 +02:00
---
Akcje hurtowego operatora telekomunikacyjnego Długie Rozmowy (DRSA) zadebiutują na GPW prawdopodobnie jeszcze pod koniec tego roku, powiedział w rozmowie z ISB prezes firmy Andrzej Bińkowski w poniedziałek.<p>{mosgoogle}</p><p>Prospekt emisyjny ma zostać złożony w Komisji Nadzoru Finansowego (KNF) w najbliższych tygodniach. </p> <p>Długie Rozmowy chcą uzyskać z emisji 40 mln zł, z czego 30 mln jest przeznaczonych na wykonanie plan&oacute;w organicznego wzrostu, a 10 mln - na przejęcia. Operator chce wejść na rynek detaliczny i do 2009 roku zdobyć 200 tys. klient&oacute;w indywidualnych. </p> <p>&quot;Już w tej chwili mamy 5 tys. klient&oacute;w indywidualnych, więc nie wchodzimy na nieznane wody. Chcemy, żeby w 2009 roku przychody z działalności detalicznej były wyższe niż z hurtu&quot; - powiedział Bińkowski. Prezes firmy chce też, żeby marża zysku EBITDA wzrosła do 15% w 2009 roku z 5% obecnie. </p> <p>Operator chce pozyskać gł&oacute;wnie aktywnych klient&oacute;w, kt&oacute;rzy dużo korzystają z telefonu. &quot;Jesteśmy w stanie przedstawić lepszą ofertę niż konkurencja i zapewnić znacznie sprawniejszą obsługę niż mają teraz&quot; - zapewnia Bińkowski. Firma otworzyła ostatnio call centre i zatrudniła 35 os&oacute;b do jego obsługi.</p> <p>&quot;Wiemy dokładnie, na co chcemy wydać pieniądze przeznaczone na przejęcia&#39; - deklaruje szef Długich Rozm&oacute;w. Operator chce przejąć dw&oacute;ch dzisiejszych klient&oacute;w, gł&oacute;wnie ze względu na ich bazy abonent&oacute;w. </p> <p>&quot;Będziemy działać pod marką Długie Rozmowy, nie przewidujemy wielkiej kampanii reklamowej, jak Tele2, chcemy raczej zainwestować w ludzi, kt&oacute;rzy będą sprzedawać nasze usługi&quot; - powiedział też prezes. </p> <p>Poinformował, że nie zapadła jeszcze decyzja w sprawie podjęcia działalności jako wirtualny operator telefonii mobilnej. Firma zaczeka z nią do przyszłego roku. </p> <p>Skonsolidowane przychody DRSA w 2006 roku wyniosły 84 mln zł wobec 45 mln rok wcześniej. Zysk netto wyni&oacute;sł 2,9 mln zł. </p> <p>Z raportu Urzędu Komunikacji Elektronicznej (UKE) wynika, że firma jest trzecim co do wielkości graczem na polskim rynku hurtowej sprzedaży usług telekomunikacyjnych.</p> <p>Firma posiada 47 punkt&oacute;w styku z Telekomunikacją Polską SA (TP SA) na terenie Polski. W marcu 2007 roku DRSA jako pierwszy operator zawarł poprzez decyzje UKE umowę z TP SA w oparciu o płaską stawkę interkonektową. </p> <p>Strategicznym inwestorem w firmie jest fundusz Nordkapp.</p>
