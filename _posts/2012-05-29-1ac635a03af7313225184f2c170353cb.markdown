---
layout: post
title: ! 'Inotel: TVP 1 i TVP 2 teraz także w HD'
joomla_id: 458
joomla_url: 1ac635a03af7313225184f2c170353cb
date: 2012-05-29 17:01:44.000000000 +02:00
---
Dobra wiadomość dla fan&oacute;w EURO 2012. Z dniem 1 czerwca 2012 roku wszyscy abonenci wielkopolskiego operatora telekomunikacyjnego Inotel zyskają dostęp do nowych stacji Telewizji Polskiej nadawanych w jakości HD. Pojawienie się propozycji w ofercie cyfrowego pakietu podstawowego nie będzie wiązało się z żadnymi dodatkowymi opłatami.<p>{mosgoogle}</p><p>Jak informuje Jacek Augustyniak, przedstawiciel wielkopolskiego Inotela, od 1 czerwca 2012 roku kanały TVP 1 HD oraz TVP 2 HD dostępne będą bezpłatnie, dla nowych i dotychczasowych abonent&oacute;w, w ramach cyfrowego pakietu podstawowego. Mimo że to nie jedyne propozycje HD, jakie znaleźć można w pakiecie, to na pewno jedne z najbardziej interesujących z perspektywy zbliżającego się EURO 2012 i wyłączności Telewizji Polskiej na nadawanie mecz&oacute;w turniejowych. Warto jednak zaznaczyć, że w ramach telewizyjnego pakietu podstawowego oferowanego przez Inotel znaleźć można także Eurosport HD, gdzie transmisje z mecz&oacute;w Mistrzostw Europy w piłce nożnej nadawane będą 24 godziny po emisji na łamach stacji należących do Telewizji Polskiej.<br /><br />Warto przypomnieć, że nowe kanały HD to nie jedyne propozycje tego wielkopolskiego operatora. W ostatnich dniach uruchomił bowiem akcję promocyjną, gdzie w cenie 79 zł/m-c abonenci zyskują dostęp do telewizyjnego pakietu podstawowego z 70-kanałami (w tym 6 w wersji HD &ndash; TVP 1, TVP 2, Eurosport, Eurosport 2, Polsat, National Geographic Channel) oraz internetu o prędkości 45 Mbit/s.</p>
