---
layout: post
title: Trójpak nowych usług dodanych FreecoNet
joomla_id: 207
joomla_url: 3d5fd8957ad42750eca76d4e9954347a
date: 2007-11-14 14:51:14.000000000 +01:00
---
<p>&quot;Dial-In&quot;, &quot;Autoryzacja&quot; oraz możliwość sprawdzania stanu konta przez telefon to trzy nowe usługi uruchomione przez FreecoNet.</p><p>{mosgoogle}&nbsp;</p><p>&quot;Dial-In&quot; pozwala na wdzwanianie się do systemu FreecoNet z dowolnego telefonu i od dowolnego operatora telekomunikacyjnego. Następnie można wykonywać połączenia na numery zarejestrowane we FreecoNet - za darmo, a na pozostałe za pośrednictwem usługi TelArena - po kilkakrotnie niższych stawkach niż normalnie.</p><p><em>&quot;Ta funkcjonalność jest przydatna w sytuacjach, kiedy użytkownik FreecoNet przebywa poza swoim domem i musi wykonać telefon np. za granicę. Przykładowo, dzwoniąc do Kanady, wystarczy wdzwonić się z kom&oacute;rki na swoje konto we FreecoNet, a potem będzie się płacić tylko 6 groszy brutto za minutę rozmowy z osobą przebywającą w Kanadzie. Do tego dochodzi opłata za połączenie z kom&oacute;rki na numer, na kt&oacute;ry się wdzwania. Jeśli połączenia z tym numerem określi się u swojego operatora jako zawsze tańsze lub darmowe, to połączenie z telefonu kom&oacute;rkowego do Kanady może kosztować tylko 6 groszy brutto za minutę&quot;</em> - wyjaśnia Jan Wyrwiński, Kierownik Projektu FreecoNet.</p><p>Z &quot;Dial-In&quot; związana jest kolejna usługa FreecoNet - &quot;Autoryzacja&quot;. Dzięki niej, po wdzwonieniu się na własne konto FreecoNet, jest dokonywana autoryzacja dzwoniącego użytkownika. Jest to możliwe na dwa sposoby: przez podanie numeru PIN (określa się ten numer w panelu administracyjnym FreecoNet) lub przez CLIP, czyli po numerze telefonu (system rozpoznaje numer telefonu i jeśli zgadza się on z tym, kt&oacute;ry został podany w panelu administracyjnym FreecoNet, autoryzacja jest dokonywana w spos&oacute;b automatyczny). Ta usługa pozwala na stworzenie systemu kontroli dostępu do dowolnych usług bądź kont we FreecoNet.</p><p>Z &quot;Autoryzacją&quot; związana jest też ściśle funkcjonalność &quot;Callback&quot;, polegająca na zwrotnym oddzwanianiu. Po wdzwonieniu się na własne konto FreecoNet i dokonaniu autoryzacji kodem PIN lub poprzez CLIP, system przerywa połączenie. Następnie oddzwania na numer, z kt&oacute;rego połączenie zostało zainicjowane lub na numer określony w panelu. Potem system prosi o wprowadzenie numeru, z kt&oacute;rym chcemy rozmawiać i łączy z nim, a rozmowa prowadzona jest albo za darmo (jeśli dzwonimy na numer zarejestrowany we FreecoNet), albo po stawkach TelAreny (czyli od 3 groszy brutto w Polsce i od 5 groszy brutto za granicę).</p><p>Trzecią nową usługą platformy jest możliwość sprawdzania stanu konta we FreecoNet przez telefon. Dzwoniąc na numer telefonu 901 - z numeru telefonu zarejestrowanego we FreecoNet - użytkownik może dowiedzieć się o dostępnych środkach na połączenia oraz bieżącej konfiguracji swojego konta. Pod numerem 901 można także otrzymać dokładne informacje o ostatnich nieodebranych połączeniach oraz o ostatnich połączeniach wychodzących.</p><p>Zainteresowani usługami &quot;Dial-In&quot; i &quot;Autoryzacja&quot;, przez pierwszy miesiąc mogą z nich korzystać za darmo, a po tym okresie naliczane są symboliczne opłaty miesięczne: za usługę &quot;Dial-In&quot; - 50 groszy brutto, natomiast za &quot;Callback&quot; z &quot;Autoryzacją&quot; - 1,50 zł brutto. Korzystanie z telefonicznej informacji o stanie konta jest bezpłatne.</p>
