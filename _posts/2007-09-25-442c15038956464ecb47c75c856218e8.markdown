---
layout: post
title: easyCALL apeluje o etyczne traktowanie klientów
joomla_id: 186
joomla_url: 442c15038956464ecb47c75c856218e8
date: 2007-09-25 11:15:11.000000000 +02:00
---
<p>easyCALL z niepokojem przyjmuje naruszanie biznesowych standard&oacute;w etycznych przez niekt&oacute;rych przedstawicieli branży i ponawia sw&oacute;j apel, dotyczący opracowania jednoznacznych i rzetelnych sposob&oacute;w informowania konsument&oacute;w o usługach telekomunikacyjnych.</p><p>{mosgoogle}</p><p>Konsumenci mają prawo do pełnej, rzetelnej i uczciwej informacji o wszelkich usługach czy towarach obecnych na rynku. Prawo to jest powszechnym standardem działania biznesu w Unii Europejskiej i wszystkich rozwiniętych gospodarkach świata.</p><p>easyCALL z oburzeniem i zdziwieniem przyjął tezy, rzekomo niezależnego zestawienia cen, w kt&oacute;rym autorzy, powiązani z VoxNet - jednym z działających na rynku operator&oacute;w telefonii internetowej - dokonują dość swobodnego por&oacute;wnania cen, prezentującego owego operatora w bardzo korzystnym świetle. Autorzy por&oacute;wnania, zdaniem easyCALL, dokonali poważnego nadużycia, manipulując danymi i dobierając parametry por&oacute;wnania tak, by określona marka - należąca oczywiście do owego operatora - zawsze była najtańsza. W zestawieniu tym, jako r&oacute;wnorzędne przedstawiane są w istocie r&oacute;żne typy połączeń, z r&oacute;żnym zakresem usług dodanych, co znacznie zakł&oacute;ca warunki rzetelnego por&oacute;wnania.<br /><br />&quot;<em>Całość raportu, stylizowana na rzekomo rzetelne zestawienie, jest w istocie sprytnym przekazem reklamowym. Problem by nie istniał, gdyby owo zestawienie było przedstawiane jako przekaz reklamowy, jednak jest ono niestety przekazywane jako rzetelne, niezależne por&oacute;wnanie. Taka praktyka jest naszym zdaniem niedopuszczalna. Uważamy, że konsumenci mają niepodważalne prawo do uczciwej informacji, dlatego takie praktyki przyjmujemy z oburzeniem</em>&quot; - m&oacute;wi Michał Jakubowski z easyCALL.<br /><br />Według easyCALL, standardy badawcze oraz etyczne powinna uzgodnić i wypracować sama branża, eliminując w ten spos&oacute;b nieuczciwe zachowania. Szczeg&oacute;lnie rażącym naruszeniem zasad uczciwego informowania klient&oacute;w jest - niestety dość popularna - praktyka marketingowa, polegająca na tworzeniu sponsorowanych &quot;niezależnych&quot; por&oacute;wnań.<br /><br />&quot;<em>Ponawiamy nasz apel, wystosowany do przedstawicieli branży kilka miesięcy temu, dotyczący opracowania wsp&oacute;lnego standardu badania rynku oraz por&oacute;wnywania naszych ofert. Jesteśmy to po prostu winni naszym klientom! To właśnie my, przedsiębiorcy, kierując się etyką biznesową, powinniśmy sami opracować i przestrzegać pewnych norm, na świecie będących już od wielu standardami</em>&quot; - dodaje Michał Jakubowski.</p>
